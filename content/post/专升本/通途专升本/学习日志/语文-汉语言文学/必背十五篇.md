---
title: 必背十五篇
description: 
date: 2023-07-11
slug: 
image: 
categories:
    - 专升本
    - 语文
---
> 背诵篇目(15 篇)

- 季氏将伐颛臾(《论语》)

- 上善若水(《老子》)

- 郑伯克段于鄢(《左传》)

- 种树郭橐驼传(柳宗元)

- 前赤壁赋(苏轼)

- 氓(《诗经》)

- 短歌行(对酒当歌)(曹操)

- 饮酒(结庐在人境)(陶渊明)

- 山居秋暝(王维)

- 行路难(金樽清酒斗十千)(李白)

- 蜀相(杜甫)

- 【虞美人】春花秋月何时了(李煜)

- 【水调歌头】明月几时有(苏轼)

- 【水龙吟】登建康赏心亭(辛弃疾)

- 【天净沙】秋思(马致远)

# 内容
### 季氏将伐颛臾    **孔子及弟子 先秦**

    季氏将伐颛臾。冉有、季路见于孔子曰：“季氏将有事于颛臾。”

　　孔子曰：“求！无乃尔是过与？夫颛臾，昔者先王以为东蒙主，且在邦域之中矣，是社稷之臣也。何以伐为？”

　　冉有曰：“夫子欲之，吾二臣者皆不欲也。”

　　孔子曰：“求！周任有言曰：‘陈力就列，不能者止。’危而不持，颠而不扶，则将焉用彼相矣？且尔言过矣。虎兕出于柙，龟玉毁于椟中，是谁之过与？”

　　冉有曰：“今夫颛臾，固而近于费。今不取，后世必为子孙忧。”

　　孔子曰：“求！君子疾夫舍曰欲之而必为之辞。丘也闻有国有家者，不患寡而患不均，不患贫而患不安。盖均无贫，和无寡，安无倾。夫如是，故远人不服，则修文德以来之。既来之，则安之。今由与求也，相夫子，远人不服而不能来也；邦分崩离析而不能守也；而谋动干戈于邦内。吾恐季孙之忧，不在颛臾，而在萧墙之内也。”

### 上善若水    《道德经》第八章 老子
{{< quote >}}
水善利万物而不争，处众人之所恶，故几于道。 居，善地；心，善渊；与，善仁；言，善信；政，善治；事，善能； [1] 动，善时。 夫唯不争，故无尤。
{{< /quote >}}  