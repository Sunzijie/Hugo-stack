---
title: 作业
description: 
date: 2023-07-12
slug:
image:
categories:
    - 专升本
    - 语文
---


## Day1

### **短歌行  曹操**
{{< quote >}}
对酒当歌，人生几何！譬如朝露，去日苦多。
慨当以慷，忧思难忘。何以解忧？唯有杜康。
青青子衿，悠悠我心。但为君故，沉吟至今。
呦呦鹿鸣，食野之苹。我有嘉宾，鼓瑟吹笙。
明明如月，何时可掇？忧从中来，不可断绝。
越陌度阡，枉用相存。契阔谈讌，心念旧恩。
月明星稀，乌鹊南飞。绕树三匝，何枝可依？
山不厌高，海不厌深。周公吐哺，天下归心。
{{< /quote >}}



### 归园田居·其一
{{< quote >}}
**陶渊明 〔魏晋〕**
少无适俗韵，性本爱丘山。
误落尘网中，一去三十年。(误落 一作：误入)
羁鸟恋旧林，池鱼思故渊。
开荒南野际，守拙归园田。
方宅十余亩，草屋八九间。
榆柳荫后檐，桃李罗堂前。
暧暧远人村，依依墟里烟。
狗吠深巷中，鸡鸣桑树颠。
户庭无尘杂，虚室有余闲。
久在樊笼里，复得返自然。 
{{< /quote >}}

## Day2

### 蜀相 
{{< quote >}}
**杜甫〔唐代〕**
丞相祠堂何处寻？锦官城外柏森森。
映阶碧草自春色，隔叶黄鹂空好音。
三顾频烦天下计，两朝开济老臣心。
出师未捷身先死，长使英雄泪满襟。 
{{< /quote >}}


### 行路难·其一
{{< quote >}}
**唐朝 李白**
金樽清酒斗十千，玉盘珍羞直万钱
停杯投箸不能食，拔剑四顾心茫然。
欲渡黄河冰塞川，将登太行雪满山。
闲来垂钓碧溪上，忽复乘舟梦日边。
行路难！行路难！多歧路，今安在？
长风破浪会有时，直挂云帆济沧海。
{{< /quote >}}


### 晒旧衣
{{< quote >}}
**周寿昌〔清代〕**
卅载绨袍检尚存，领襟虽破却余温。
重缝不忍轻移拆，上有慈亲旧线痕。
绨袍：粗绨所制造的袍子。
绨（tì）：丝织物类名。
卅：三十；廿：二十
{{< /quote >}}